# Упутство за коришћење апликације за евиденцију публикованих резултата истраживача

Ово je упуство за унос података о публикованим научно истраживачким резултатима рада у софтверски систем CRIS UNS. Модел података овог софтверског система је компатабилан са моделом података CERIF (Common European Research Information Format) који је јавно доступан на сајту [http://www.eurocris.org/cerif/cerif-releases/cerif-2008](http://www.eurocris.org/cerif/cerif-releases/cerif-2008/). Он представља стандард, односно препоруку за чланице Европске Уније у области истраживачких информационих система. Од 2002. године за њега је задужена непрофитна организација euroCRIS (www.eurocris.org ) чији је задатак промоција система CRIS ( _Current Research Information System_ ). Дакле, CRIS представља информациони систем о научно-истраживачкој делатности која обухвата базу података о истраживачима, истраживачким институцијама, пројектима и публикованим резултатима научно- истраживачког рада.

Основна идеја развоја софтверског система CRIS UNS је да се унесу подаци о публикованим радовима који су у сагласности са CERIF моделом и тако једном унети подаци остају у бази података на основу које се касније могу софтверски генерисати различите врсте извештаја о публикованим резултатима истраживача и истраживачких институција. То значи да је обавеза истраживача само да унесу податке о публикованим научним радовима а сви остали захтеви о научној делатности се софтверски генеришу (на пример, извештај о избору у научна звања, картон научног радника, табеле за акредитацују и слично).

Pодаци из CRIS UNS система се могу размењивати са другим система који су у складу са доминантним стандардима и протоколима у научно-истраживачкој делатности као што су: CERIF модел података, OAI-PMH протокол, MARC 21, ETD-MS, Dublin Core формат података, итд. Ова компатибилност са светски прихваћеним стандардима и протоколима омогућује да CRIS UNS систем постане део интернационалних мрежа репозиторијума научно-истраживачких резултата као што су: DRIVER (Европска мрежа институционалних репозиторијума), DART-Europe (Европска мрежа теза и дисертација), NDLTD (светска мрежа теза и дисертација), итд.

Напомињемо да унос података у софтверски систем CRIS UNS обухвата све податке по CERIF моделу и зато је на први поглед нешто више података на екранским формама. Међутим од истраживача се захтева знатно мањи број података за унос који су означени звездицом (*).

Апликација се налази на овој адреси: [http://cris.uns.ac.rs/](http://cris.uns.ac.rs/) и могу се користити различити веб претраживачи. Препоручује се употреба веб претраживача са којима је апликације тестирана, а то су:
- Internet Explorer 8.x, чија се инсталациона верзија може преузети са ове адресе http://www.microsoft.com/windows/internet-explorer/worldwide-sites.aspx, 
- Mozilla Firefox 5.0.x, чија се инсталациона верзија може преузети са ове адресе http://www.mozilla.com/en-US/firefox/firefox.html.

Препоручујемо истраживачима да након регистрације прво преконтролишу своје податке који су преузети из система „Картони научних радника“ употребом опције „Сви резултати“ подменија „Приказ резултата“ подменија „Публиковани резултати“.

Надамо се да ова апликација неће имати превише мањкавости. Унапред се извињавамо за све пропусте у апликацији. Уколико уочите неки пропуст, имате неку молбу, жалбу
или било какав коментар молимо Вас да нам пошаљете e-mail одабиром ставке ![image](https://user-images.githubusercontent.com/29538544/147216114-35b5bd40-b337-469e-bbaf-4269d59e8a94.png) која се налази у десном углу главног менија наше апликације. То је e-mail: cris@uns.ac.rs

## Садржај

1. [Прва страница](prvaStranica.md)
2. [Регистрација и пријављивање](registracijaIPrijavljivanje.md)
3. [Унос података о публикованом резултату](unosPodatakaOPublikovanomRezultatu.md)
4. [Приказ и измена личних података](prikazIIzmenaLicnihPodataka.md)


