## Унос података о публикованом резултату

Унос података о публикованом резултату корисник започиње одабиром ставке
„Публиковани резултати“ и подменија ове ставке „Унос резултата“ (слика 7).

```
Слика 7. Изглед подменија „Унос резултата“
```
На даље је приказан део апликације који се односи на сегменте за унос података о раду
публикованом у часопису. Унос рада публикованог у часопису корисник започиње
избором ставке „Радови у часопису“ подменија „Унос резултата“. Прво се бира часопис.
При избору часописа корисник уноси назив потребног часописа, при чему систем нуди
кориснику све часописе чији назив почиње словима које је корисник унео (слика 8). Из
понуђене листе корисник може одабрати жељени часопис.

```
Слика 8. Претрага часописа
```

Ако корисник не пронађе у понуђеној листи жељени часопис, може покренути и
напреднију (фази) претрагу притиском на дугме “Даље >>”. Корисник може скратити речи
у називу часописа, али у том случају на крај скраћене речи мора додати тачку. На пример:
Elec. Libr. Након тога систем претражује часописе из своје базе података и приказује све
часописе који испуњавају критеријум сличности са унетим називом (слика 9). Критеријум
сличности два податка (стринга) је дефинисан на следећи начин:
Једна реч једног податка која није скраћена се не разликује за више од 2 слова од
једне речи другог податка. Ако је реч скраћена, онда она мора одговарати почетку
једне речи другог податка.
Ако један податак има више од 5 речи онда претходни критеријум важи за 80%
речи.
Ћирилично и латинично писмо су равноправна писма.
На овај начин се смањује могућност вишеструког уноса истог часописа.

```
Слика 9. Листа часописа која испуњавају критеријум сличности
Ако у систему не постоји часопис у којем је рад публикован, корисник може дефинисати
основне податке о часопису притиском на дугме „Даље >>“, а уколико часопис постоји
он се одабира употребом дугмета у одговарајућем реду. Након избора часописа
приказани су сви радови из тог часописа у којем је корисник који је пријављен на систем
(проф. Душан Сурла) један од аутора (слика 10 ).
```

```
Слика 10. Приказ унетих радова публикованих у часопису
```
Корисник може мењати податке о раду ( ). Ако жели додати нови рад онда му се

притиском на дугме отвара екранска форма за унос података приказана на слици 11.


```
Слика 11. Дијалог за унос података о раду у часопису
```
Дакле, на слици 11 приказана је екранска форма за унос података о раду публикованом у
часопису Electronic Library (ISSN: 0264-0473). Као помоћ за унос података на слици 11.
постоји део под називом **Простор за копирање референце** који је намењен да се на том
месту могу копирати подаци о раду које треба унети у систем. Пренос делова референце у
систем остварује се тако што се маркирани део референце избором одговарајућег дугмета
(боје) преноси у систем.

На слици 12 приказан је пример за унос података о раду који је у облику референце
копиран у **Простор за копирање референце**. Резултат маркирања аутора и притиска на
дугме Аутор приказан је на слици 12.


```
Слика 12. Додавање аутора
```
Ако се у понуђеној листи налази овај аутора са тачним пуним именом и презименом онда
се после селекције тог аутора појављује слика 13 на којој се види да је поред лабеле
Аутори преписан први аутор. Међутим, ако у понуђеној листи нема тог аутора (није
регистрован у систему) онда се притиском на дугме **Додавање аутора** омогућује унос
новог аутора у систем. Дакле, на овај начин могу се унети сви аутори. Листа аутора се
може ажурирати (пресортирати, брисати одговарајући аутор или бирати други облик
имена) притиском на иконицу ( ) приказану на слици 13 поред листе аутора.


```
Слика 13. Унети аутор
```
Слично уносу аутора уносе се и остали подаци о раду као што је приказано на слици 14.


```
Слика 14. Унети остали подаци о раду
```
Притиском на дугме сачувај завршен је унос ове референце.

Напомена 1. Подаци о раду могу се и директно уноситити (копирати) у одговарајућа поља
за унос података.

Напомена 2. На сличан начин се уносе и подаци о осталим публикованим резултатима
приказаним у главном менију на слици 7.

Поред описаног уноса основних података о раду публикованог у часопису постоји
опција и за унос додатних података о раду. До ове опције се долази притиском на дугме
**Додатни подаци** на екранским формама приказаним на сликама 11 , 12 , 13 и 14. Изглед
прве екранске форме за унос додатних података приказан је на слици 15 ., а након њега је
описан ток уноса додатних података.


```
Слика 15. Унос података о раду
```
Подаци о наслову, поднаслову рада, кључним речима, напомени и апстракту су
вишејезични. Њихови преводи на друге језике се могу ажурирати притиском на дугме
„Преводи наслова ...“, односно на дугме „Преводи поднаслова ...“, итд. На слици 16 је
дијалог помоћу којег се ажурира листа преводених наслова.


```
Слика 16. Преводи наслова
```
Притиском на дугме даље на дијалогу приказаном на слици 1 5 отвара се други дијалог у
уносу података о раду који је намењен дефинисању листе аутора. Овај дијалог је
приказан на слици 1 7. Корисник може унети само рад у којем је он један од аутора. У
примеру (слика 17 ) пријављен је корисник Душан Сурла који не може бити обрисан из
листе аутора. Остали аутори могу бити обрисани из листе аутора ( ). За сваког аутора
потребно је одабрати из падајуће листе његову варијанту имена која се јавља на раду.
Ако не постоји одговарајућа варијанта имена може се додати ( ). Редослед аутора се
може изменити ( ).

```
Слика 1 7. Ажурирање листе аутора рада
```
Притиском на дугме „Додавање аутора...“ покреће се форма помоћу које је могуће
пронаћи потребног истраживача у систему и додати га у листу аутора рада који се уноси.


Први дијалог на којем се уноси презиме и име потребног истраживача је приказан на
слици 1 8. При уносу презимена систем нуди кориснику све истраживаче чије презиме
почиње словима које је корисник унео. Из понуђене листе корисник може одабрати
жељеног истраживача. Као што код избора часописа корисник може скратити речи у
називу часописа, тако и у овом случају може скратити презиме и име истраживача кога
тражи.

```
Слика 1 8. Претрага аутора
```
Притиском на дугме “Даље >>” покреће се напреднија (фази) претрага истраживача из
базе података и приказују се све истраживачи чије презиме и име испуњава критеријум
сличности са унетим презименом и именом (слика 1 9 ). Критеријум сличности је
дефинисан раније у овом упутству испод слике 8.

```
Слика 1 9. Листа аутора који испуњавају критеријум сличности
```

Ако подаци о истраживачу не постоје у систему корисник може унети основне податке о
истраживачу, а ако постоје корисник може одабрати из листе траженог истраживача.

Након ажурирања листе аутора рада, корисник може завршити унос података о раду
публикованом у часопису. На слици 20 приказана је измењена листа радова пријављеног
аутора у часопису _The Electronic Library_.

```
Слика 20. Приказ унетих радова публикованих у часопису
Аналогани претходно описаном сегменту за унос података о резултату публикованом у
часопису су и сегменти за унос података о раду публикованом у зборнику радова са
научно-стручне конференције, унос података о монографији, унос података о раду
публикованом у монографији, унос података о тези или дисертацији, унос података о
патенту и унос података о пројекту.
Ставка „Публиковани резултати“ има још и подмени „Приказ резултата“ (слика 21 ) и
подмени „Самовредновање“ (слика 22 ).
```
```
Слика 21. Изглед подменија „Приказ резултата“
```

```
Слика 22. Изглед подменија „Самовредновање“
```
Селектовање ставки са слике 2 1 и слике 22 добијају се одговарајуће табеле. На пример,
ако се са слике 21 селектује ставка „Сви резултати“ тада корисник може прегледати све
своје унете библиографске податке (слика 23 ). Измена података се покреће одабиром
ставке одговарајућег реда у табели.

```
Слика 23. Приказ свих резултата
```

[Повратак на садржај упутства](../uputstvo.md#садржај)
