## Упутствo зa увoз пoдaтaкa из SCOPUS бaзe пoдaтaкa

Дa би сe извршиo увoз пoдaтaкa из SCOPUS бaзe пoдатака неопходно је пронаћи идентификатор аутора у SCOPUS бази података и копирати га у CRIS-PMF базу података.

### Идентификатор аутора у SCOPUS-у

Овај идентификатор се налази на веб адреси www.scopus.com којој треба да се приступи из академске рачунарске мреже или преко VPN Универзитета у Новом Саду. Под овим условима, кликом на веб адресу www.scopus.com добија се страница: 
 
![image](https://user-images.githubusercontent.com/29538544/152205201-52cca0ff-22a3-4f65-a49a-af9e4bb0b2dd.png)
 
На почетку странице налази се текст: 

Brought to you by <span style="color: DarkTurquoise;"> KoBSON - Konzorcijum biblioteka Srbije za objedinjenu nabavku</span>. Што значу да је приступ SCOPUS-у остварен преко KoBSON-а (академске мреже).

Кликом на линк **Authors** (на слици црвено подвучено) добија се страница: 

![image](https://user-images.githubusercontent.com/29538544/152205816-e9c9c8b7-801d-4e54-83c7-faede0147978.png)
 
На овој страници унето је презиме и име истраживача: Boberić Danijela. Кликом на дугме **Search** добија се страница: 

![image](https://user-images.githubusercontent.com/29538544/152205949-27d344d8-1be9-467e-8c02-45ab024e9866.png)
 
Кликом на линк Boberić-Krstićev Danijela (на слици црвено подвучено) добија се страница:  

![image](https://user-images.githubusercontent.com/29538544/152206048-b1e3e141-3a05-4ce8-9f43-dcc037c02d8a.png)
 
Идентификатор аутора налази се лево од <ins>Connect to ORCID</ins> у облику SC 54402376900. Дакле, SCOPUS идентификатор за аутора Boberić-Krstićev Danijela je 54402376900. 

### Унос идентификатора аутора из SCOPUS-а у CRIS-PMF апликацију

После пријаве на CRIS-PMF апликацију (www.cris.uns.ac.rs) и селетовањем заглавља **Лични подаци** добија се следећа страница: 

![image](https://user-images.githubusercontent.com/29538544/152206311-c6be95b4-b0a4-4639-8961-c9c0fc498198.png)
 
Ако се из падајуће листе одабере *Приказ и измену личних података* онда се добија следећа страница:  

![image](https://user-images.githubusercontent.com/29538544/152338033-c7d53b5a-4c5e-4d58-98a1-7bdb37d96ce8.png)

На овој страници постоји лабела Scopus ID за унос идентификатора аутора из SCOPUS-а. На слици је у поље Scopus ID копиран SCOPUS идентификатор 54402376900. 

**Напомена:** Може се десити да Ваш ID већ постоји, то значи да је неко од Ваших коаутора већ увезао неке од Ваших радова са SCOPUS-а. У том случају само преконтролошите да је заиста то Ваш ID из SCOPUS-а. Ако у лабели Scopus ID нема података (или је погрешан идентификатор) онда копирати вредност Вашег ID-ја добијеног као што је описано у одељку Идентификатор аутора у SCOPUS-у.

### Увоз података из SCOPUS-а

После сређивања ID-а, CRIS-PMF апликација подржава преузимање података са SCOPUS-а.

 Опција у менију **Часописи** има опцију: Импорт – увоз података: ![image](../images/import24.png). Кликом на ову иконицу добија се страница за увоз података о радовима из часописа:
  
![image](https://user-images.githubusercontent.com/29538544/152206905-ed0f5a53-b376-4b71-99fa-a86ce1caa19a.png)
  
Опција у менију **Конференције** има опцију: Импорт – увоз података: ![image](../images/import24.png). Кликом на ову иконицу добија се страница за увоз података о радовима са конференција: 
 
![image](https://user-images.githubusercontent.com/29538544/152206977-eb15a6b5-8d0f-4b21-8c50-f77dd8bea801.png)

Кликом на дугме **Увоз радова из часописа** или **Увоз радова са конференција** започиње увоз података о публикованим радовима. Потребно је пратити упутства која се појављују на екрану. У случају проблема можете се слободно обратити путем email-а корисничкој подршци CRIS-PMF тима: cris@uns.ac.rs 

**Напоменe:**

Поред већ наведеног  ID за ауторе, SCOPUS води евиденицију и о ID часописа (или зборника радова) и о ID самог рада. При увозу података из SCOPUS-а у CRIS-PMF преносе се и сви ID ( Аутора, Часописа (или Зборника радова) и Рада). То практично значи да онај ко први преузима податке из SCOPUS-а њему се појављују екранске форме да потврди идентитет аутора и идентитет часописа (слично као и при директном  уносу података). После те идентификације ауторима и часописима (или зборницима радова) у нашем систему се придружују одговарајући ID. То с друге стране значи да ако је неки аутор рада преузео рад из SCOPUS-а да се осталим коауторима неће појављивати тај рада за преузимање из SCOPUS-а (већ је у нашем систему). 

При претраживању аутора у SCOPUS-у се могу појавити два (или више) профила за истог аутора. Најчешће је то случај код истраживача који су мењали презиме. У том случају најбоље је овај случај решавати на извору, односно обратити се корисничком сервису SCOPUS-а са захтевом да се овај проблем реши. Чак и ако се то не реши на тај начин, у CRIS-PMF систему је потребно оставити само једног аутора (без дуплирања), али ће корисник који ради увоз података више пута бити питан да потврди идентитет те особе.   

Поред претходно наведеног проблема у квалитету података са SCOPUS-а, може се јавити и проблем да су различити аутори спојени у једног аутора, што узрокује да су радови који не припадају аутору додељени том аутору у SCOPUS бази података. И у овом случају најбоље је овај случај решавати на извору, односно обратити се корисничком сервису SCOPUS-а са захтевом да се овај проблем реши. Чак и ако се то не реши на тај начин, у CRIS UNS систему је потребно избећи пренос ових нетачних података за шта се користи опција **Прескочи** за рад који не треба да буде увежен у CRIS UNS систем.

[Повратак на садржај упутства](../uputstvo.md#садржај)
