# Упутство за претрагу одбрањених докторских дисертација

## Садржај
- Почетна страница
- Основна претрага
- Напредна претрага дисертација
- Aутори и чланови комисија
- Претрага упитним језиком Lucene-а 
- Приказ дисертација

## Увод
За потребе Универзитета у Новом Саду развијен је Информациони систем научне
делатност под називом CRIS UNS (Current Research Information System University of Novi
Sad). Део овог система је дигитална библиотека докторских дисертација која испуњава
обавезe дефинисане по Закону о високом образовању из члана 30. Ову дигиталну библиотеку дисертација користе два Универзитета:

1. Универзитет у Новом Саду и
2. Универзитет Привредна Академија у Новом Саду.


Подаци о дисертацијама у софтверском систему CRIS UNS су у складу са захтевима
Универзитета као и са захтевима стандарда доминантним у библиотекарству и научно
истраживачкој делатности (MARC 21, Dublin Core, ETD-MS, CERIF). Ова компатибилност
са светски прихваћеним стандардима ће омогућити да подаци из oвог система буду
преузети и након тога јавно видљиви у светским библиотечким системима као и мрежама
репозиторијума научно истраживачких резултата као што су NDLTD
(http://www.ndltd.org/), Оpen AIRE+ (https://www.openaire.eu/), DART Europe
(http://www.dart-europe.eu/basic-search.php).

Ово Упутство односи се на коришћење апликације за претрагу одбрањених докторских
дисертација. Апликација за претрагу дисертација са Универзитета у Новом Саду је на
адреси: http://www.cris.uns.ac.rs/searchDissertations.jsf која је доступна на званичном сајту
овог Универзитета и званичним сајтовима факултета у његовом саставу. Апликација за
претрагу дисертација са Универзитета Привредна Академија у Новом Саду је на адреси:
http://www.cris.uns.ac.rs/searchDissertationsPA.jsf која је доступна на званичном сајту овог
Универзитета као и на сајтовима његових факултета. Коришћење апликације је исто за оба Универзитета. Препоручује се употреба веб претраживача на којима је апликација тестирана, а то су: Google Chrome и Microsoft Edge.

Уколико уочите неки пропуст, имате неку молбу, жалбу или било какав коментар, молимо Вас да нам пошаљете мејл одабиром иконице ![image](./images/email.png) која се налази у десном углу главног менија наше апликације. То је мејл: cris@uns.ac.rs. Такође, aко уочите да неке податке о дисертацијама треба поправити молимо Вас да нас о томе такође обавестите.
У наставку је дато Упуство за претрагу дисертација на примеру
Универзитета у Новом Саду. Почетна страна на линку http://www.cris.uns.ac.rs/searchDissertations.jsf приказана је [ОВДЕ](pretragaDisertacijaSr/osnovnaPretraga.md)


