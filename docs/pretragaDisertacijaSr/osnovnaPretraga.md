# Основна претрага 
 
 ![image](https://user-images.githubusercontent.com/29538544/164893245-3b8e4ac7-e227-4171-80e7-185e6c3aa6ff.png)
 
На почетку ове странице је наслов: **Претрага дисертација Универзитета у Новом Саду**. Испод наслова  су опције за промену језика корисничког интерфејса помоћу иконице ![image](../images/serbian.png) за српски и иконице ![image](../images/english.png) за енглески, затим иконица ![image](../images/email.png) за слање електронске поште развојном тиму CRIS система и иконица ![image](../images/help.png) за преузимање овог упутства. 
Поред основне претраге постоји и напредна претрага. Ако се кликне на опцију у менију **напредна претрага**, онда се добија страница за напредну претрагу, а упутство је [ОВДЕ](naprednaPretragaDisertacija.md)

На слици је дат пример основне претраге. Ако се у поље **Упит** унесе текст *CERIF*, и кликне на опцију у менију **Тражи**, добија се следећи резултат претраге:     
 
 ![image](https://user-images.githubusercontent.com/29538544/164910664-4753116a-e9ac-4e38-a8a5-058813102f8e.png)
 
Реч *CERIF* је пронађена у 8 докторских дисертација које су у својим метаподацима или у тексту дисертације имали реч *CERIF*. Дакле, за потребе претраге, индексирани су метаподаци (наслов, апстракт, итд), као и комплетна електронска верзија докторске дисертације. Исти резултат се добија и за реч *ЦЕРИФ*, зато што је подржано равноправно претраживање било да је написано латиницом или ћирилицом.

Поље **Упит** може да садржи више речи. На пример: *CERIF модел*. У овом случају биће пронађене све докторске дисертације у којима постоји реч *CERIF* или реч *модел*.  

[Повратак на садржај упутства](../uputstvoPretragaDisertacijaSr.md#садржај)
