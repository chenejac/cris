# Напредна претрага дисертација
 
 ![image](https://user-images.githubusercontent.com/29538544/164965710-859ae40b-a6be-4511-b00c-638cb9e30d59.png)
 
Напредна претрага садржи претраге по **Дисертације**, **Аутори и чланови комисија** и **Претрага упитним језиком**. 

Ако се кликне на опцију у менију **Аутори и чланови комисија**, онда се добија страница за претраживање по ауторима и члановима комисија докторских дисертација, а упутство је [ОВДЕ](autoriClanoviKomisija.md)

Ако се кликне на опцију у менију **Претрага упитним језиком**, онда се добија страница за претраживање по Lucene упитним језиком, а упутство је [ОВДЕ](pretragaUpitnimJezikom.md)

На овој страни је селектована опција у менију **Дисертације**. За претрагу дисертација, на слици су дата три операнда који су спојени логичким оператором И. Овај оператор може се мењати из падајуће листе са И, ИЛИ или И НЕ, као што је приказано на слици:

![image](https://user-images.githubusercontent.com/29538544/164965727-d3715b25-f226-4e0b-ae85-6c4e0b8f52f4.png)
 
Кликом на иконицу ![image](../images/create24.png) додаје се нови операнд а кликом на иконицу ![image](../images/delete24.png) брише се одговарајући операнд. 

Koрисник може да одабере назив поља за претраживање, као што је приказано на слици:  
 
 ![image](https://user-images.githubusercontent.com/29538544/164966305-50eb0332-3941-4281-ac44-d3d68370107c.png)
 
За следећа поља:
- *Текст дисертације*
- *Наслов, aпстракт, кључне речи*
- *Наслов* 
- *Апстракт* 
- *Кључне речи*

 омогућене су четири врсте слагања речи као што је приказано на слици: 

 ![image](https://user-images.githubusercontent.com/29538544/164966867-57e121aa-f75b-4e44-904c-3c476cc1215f.png)

Одабиром поља *Аутор* из падајуће листе кориснику је омогућена врста слагања по имену и презимену. Систем садржи помоћ приликом уноса имена и презимена тако што омогућује кориснику да из падајућег менија одабере жељеног аутора већ након пар унетих карактера без обзира да ли су карактери на ћирилици или латиници, као што је за презиме Сурла, приказано на слици: 

![image](https://user-images.githubusercontent.com/29538544/164967014-531c247b-d48f-458f-9c6f-9da44d2375d4.png)
 
Иста врста помоћи постоји и приликом одабира неког од поља као што је *Ментор*, *Председник комисије* или *Члан комисије*.

Пример постављања сложенијег упита који има два операнда, приказан је на слици: 

 ![image](https://user-images.githubusercontent.com/29538544/164967028-a72f04d3-ce03-40b5-9b4f-14017f6830c3.png)

У овом случају упит тражи дисертације у чијем су наслову речи *informacioni sistemi* и у чијем тексту дисертације се појављују речи *softverska arhitektura* и слагање речи садржи *садржи речи*. Резултат претраживања биће дисертације које у свом наслову садрже неке од морфолошких облика речи информациони (информационих, информационог, информациони, итд) или системи (систем, система, системи, систему), а у свом тексту садрже неке од морфолошких облика речи софтверска или архитектура.  Ако се изабере слагање речи *садржи текст:* онда би резулат претраживања биле дисертације које садрже идентичну фразу укључујући и редослед речи.

На страници **Напредна претрага** приказан је и део под насловом **Ограничи на:** који садржи следеће филтере: 
- *Одбрањено*
- *Одбрањено од  до*
- *Припадност*

Филтер *Одбрањено* има падајућу листу, као што је приказано на слици: 

 ![image](https://user-images.githubusercontent.com/29538544/164967524-4fd5be4d-2a94-4950-9e86-4b25b7132ee6.png)

Избор временског интервала је омогућен према годинама. Године се бирају из падајућег менија:

 ![image](https://user-images.githubusercontent.com/29538544/164967550-668950ec-10c9-41f7-b937-f51e65281420.png)

На слици је селектована 2019 година. Кликом на ту годину у пољу **Одбрањено од** биће 2019 година. На сличан начин се бира и година **до** (изабрана је 2021). 

Филтер *Припадност* омогућава филтрирање и по институцијима са Универзитета у Новом Саду на којима су дисертације одбрањене. Одабиром жељене институције отвара се листа свих звања која се могу стећи одбраном докторске дисертације на тој научној институцији, као што је приказано на слици: 
 
 ![image](https://user-images.githubusercontent.com/29538544/164967669-80038093-55d5-4700-a648-dec6bbef69b5.png)

На слици су приказана ограничења за тражење дисертација које су одбрањене на Факултету техничких наука у Новом Саду, чијом одбраном су кандидати стекли звање доктора техничких наука. 

Пример једног комплетног упита је: 
 
 ![image](https://user-images.githubusercontent.com/29538544/164967760-ead5df04-5bbe-4bea-9f9c-ced30846c234.png)

Ако се кликне на опцију у менију *основна претрага*, добија се страница за основну претрагу, која је описана [ОВДЕ](osnovnaPretraga.md)

Притиском на опцију у менију **Тражи**, добија се следећи резултат:
 
 ![image](https://user-images.githubusercontent.com/29538544/164967893-425efc3f-72a0-4c10-9f08-0c99dceae47c.png)

Поље *Сортирај резултате по:* има падајућу листу са елементина *релеватности* и *годинама*.  Сортирање по релеватности значи да ће на почетку листе бити документи који имају више појава захтеваних речи. Сортирање по годинама је у опадајућем редоследу. 

Поље *Стил:* има падајућу листу са елементина *структурни* и *кључне речи*. Ако се одабере стил *кључне речи*, онда се добија следећа слика: 
 
 ![image](https://user-images.githubusercontent.com/29538544/164968036-6e587957-681e-4adf-9edf-902a96ba6efa.png)

 
