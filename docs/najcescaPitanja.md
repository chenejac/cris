# Најчешћа питања

- [Како брисати дупликате?](#како-брисати-дупликате)
- [Како да се региструјем?](#како-да-се-региструјем)
- [Зашто не могу да се пријавим својим постојећим налогом?](#зашто-не-могу-да-се-пријавим-својим-постојећим-налогом)
- [Како се може променити категорија рада у часопису?](#како-се-може-променити-категорија-рада-у-часопису)
- [Како се може променити категорија рада са конференције?](#како-се-може-променити-категорија-рада-са-конференције)
- [Ко је већ унео податке о мом раду?](#ко-је-већ-унео-податке-о-мом-раду)
- [Зашто мејлом добијам обавештење да је неко унео податке о мом раду?](#зашто-мејлом-добијам-обавештење-да-је-неко-унео-податке-о-мом-раду)
- [Имам два налога у систему. Како се ово може поправити, односно спојити у један налог?](#имам-два-налога-у-систему-како-се-ово-може-поправити-односно-спојити-у-један-налог)

## Како брисати дупликате?

Дупликат настаје када се исти рад унесе два или више пута. У овом случају потребно је обрисати све дупликате. Корисник нема овлашћење за брисање дупликата и зато се мора обратити Развојном тиму система CRIS-PMF. Поступак је следећи. Уочени дупликат корисник треба да копира и тако копирани дупликат пошаље на мејл cris@uns.ac.rs. Развојни тим ће обрисати наведени дупликат и о томе обавестити корисника.

## Како да се региструјем?

Најбоље је да се корисник за регистрацију јави Развојном тиму система CRIS-PMF, тако што ће на мејл cris@uns.ac.rs послати своје основне податке: име, презиме, титулу и департман. Развојни тим ће проверити да ли се наведени основни подаци већ налазе у систему. Ако се не налазе, онда ће у сарадњи са Деканатом ПМФ-а унети те основне податке. После тога корисник ће добити детаљне инструкције за регистрацију.

## Зашто не могу да се пријавим својим постојећим налогом?

Основна веза између апликације и корисника је његов мејл којим се регистровао. Уколико је корисник заборавио лозинку за свој кориснички налог, неопходно је да унесе мејл адресу и да кликне на линк *Заборавио сам лозинку*. Након тога на унесену мејл адресу систем шаље мејл у којем корисник добија упутство за ресетовање лозинке. Међутим, ако је опција *Заборавио сам лозинку неуспешна* неуспешна, то значи да се мејл који је унео корисник не слаже са мејлом којим се корисник регистровао. У том случају корисник се јавља за помоћ Развојном тиму на мејл cris@uns.ac.rs.

## Како се може променити категорија рада у часопису?

Радови у часописима вреднују се аутоматски (софтверски) по ПРAВИЛНИКУ o кaтeгoризaциjи и рaнгирaњу нaучних чaсoписa "Службeни глaсник РС", брoj 159 oд 30. дeцeмбрa 2020, кojи je дoступaн нa сajту: http://www.mpn.gov.rs/wp-content/uploads/2021/01/Pravilnik-o-kategorizaciji-i-rangiranju-naucnihcasopisa-159_2020-115-1.pdf.

Ако корисник примети да категорија рада није према његовом очекивању, онда треба проверити да ли су наслов и ISSN број часописа добро унети. За остале детаље потребно је јавити се Развојном тиму на мејл cris@uns.ac.rs, који ће у сарадњи са корисником у потпуности разрешити категорију рада. 

## Како се може променити категорија рада са конференције?

На сваком департману ПМФ-а постоји комисија за вредновање конференција. Ако корисник није сагласан са категоријом конференције, онда се може обратити комисији за вредновање на свом департману. Комисија ће у сарадњи са корисником разрешити категорију конференције. 

## Ко је већ унео податке о мом раду?

При уносу података о раду, корисник уноси све ауторе рада, тако да сваки аутор на свом налогу види тај рад. То значи да се сваки рад само једном уноси у систем и придружен је свим осталим ауторима.

## Зашто мејлом добијам обавештење да је неко унео податке о мом раду?

Када корисник први пут уноси податке о раду, тада се у систему формира запис о том раду и обавештавају се преко мејла сви регистровани коаутори да је тај рад унет у систем. У обавештењу се наводи ко је рад унео, као и сви унети подаци о раду. Коаутори могу да преконтролишу тачност унетих података, а после пријаве на систем могу и да мењају податке у том запису. 

## Имам два налога у систему. Како се ово може поправити, односно спојити у један налог?

Два или више налога настају када се корисник непажњом региструје два или више пута. Када корисник примети да има два или више налога онда о томе треба да обавести Развојни тим (cris@uns.ac.rs), који ће спојити све те налоге у један, а после у сарадњи са корисником средити евентуално настале дупликате. 
